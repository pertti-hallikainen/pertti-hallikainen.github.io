+++
title = 'Puoluekokous-ennakko 2025'
subtitle = ''
summary = 'ja puoluekokousaloitteiden hakukoneen esittely.'
tags = ['puoluekokous', 'vihreät', 'politik']
translationKey = 'puoluekokous-2025'
weight = 10
date = 2025-05-23T12:18:51+02:00
draft = false
+++

{{< rawhtml >}}
<link rel="stylesheet" href="/css/puoluekokous.css"/>
{{</ rawhtml >}}

***Pertti Hallikainen, 23.5.2025***

{{< rawhtml >}}
<br/><br/>
{{</ rawhtml >}}

Pirkanmaan Vihreät päättivät kevätkokouksessaan asettaa meikäläisen edustamaan puoluekokoukseen. Viimeksi olin puoluekokouksessa Seinäjoella 2023. Puoluekokous järjestetään tällä kertaa Hämeenlinnassa 7.-8.6.2025.

- [Puoluekokous 2025](https://www.vihreat.fi/puoluekokous-2025/)
- [Puoluekokous 2025 - aloitteet](https://www.vihreat.fi/puoluekokous-2025-aloitteet/)
- [Puoluekokous 2025 - henkilövalinnat ja ehdokkaat](https://www.vihreat.fi/puoluekokouksen-2025-ehdokkaat/)


## Mainos

[Puoluekokousaloitteet - hakukone](../../page/puoluekokousaloitteet)

Oletko aina halunnut tietää, minkälaisia aloitteita vihreiden puoluekokouksissa on käsitelty? Etsitkö jotain tiettyä aihetta koskevia aloitteita? Haluaisitko kätevästi samalla vilkaisulla nähdä, minkä päätöksen puoluekokous on aloitetta koskien tehnyt?

Etsintäsi on ohitse! Puoluekokousaloitehakukone on tehty juuri sinua varten! Sukella historian pyörteisiin, ota selvää kuinka monta kertaa kahden puheenjohtajan mallia on esitetty. Löydä kaikki perustuloa koskevat aloitteet. Entäpä puolustuspolitiikkaa, yhdenvertaisuutta tai luonnonsuojelua koskevat aloitteet? Kaikki löytyvät kätevästi puoluekokousaloitehakukoneen avulla.

[Meiltä löytyvät kaikki 2004-2025 tehdyt puoluekokousaloitteet](../../page/puoluekokousaloitteet)


## Henkilövalinnoista

Puoluekokouksessa valitaan henkilöt puolueen johtotehtäviin. Pidättäydyn tässä kehumasta ketään, joten eteenpäin.

## Nostot puoluekokousaloitteista
Huom nämä ovat omia mielipiteitäni, eivät virallisia päätöksiä.

### 1. Planetaariset rajat lakiin

Esityksen mukaan.

### 2. Ylikulutuksen lopettaminen

Esityksen mukaan.

### 3. Varmistetaan lähisuhdeväkivallan uhreja kohtaavien ammattiryhmien väkivaltaosaaminen

Esityksen mukaan.

### 4. Torjutaan lähisuhdeväkivaltaa tehokkaammin säätämällä laki lähisuhdeväkivallan ennaltaehkäisystä

Esityksen mukaan.

### 5. Vihreiden on ajettava työelämän uudistamista

Esityksen mukaan.

### 6. Perustulomallin kehittäminen

Esityksen mukaan.

### 7. Sitoutuminen ihmisoikeuksiin ja kansainvälisiin sopimuksiin

Aloite summaa hyvin viime vuosina tapahtunutta maailmanpoliittista muutosta. Ottawan sopimuksen kohdalla puoluehallitus on kuitenkin halunnut varata eduskuntaryhmälle liikkumatilaa. Ennustan että tästä äänestetään salissa.

Vastakkain ovat vihreiden periaatteet sodan sääntöjä ja siviilien turvallisuutta suojelevana rauhanliikkeenä ja sitten pragmaattisuus puolustuksen järjestämisessä ja puolustusmenojen kasvun hallinnassa. Tässä yhteydessä voi myös sanoa, että vihreät on seuraaviin eduskuntavaaleihin ja hallitusneuvotteluihin valmistautuva puolue. Tämä on ehkä tämän hetken näkyvin puolustuspolitiikan linja-eroja paljastava asiakysymys.

En yllättyisi vaikka puoluekokouksessa tehtäisiin vahvempi jalkaväkimiinojen kieltoa ja Ottawan sopimuksessa pysymistä vaativa, eduskuntaryhmää velvoittava päätösesitys.

Henkilökohtaisesti olen aika aidalla, siis ambivalentti, tämän asian suhteen. Päätös on periaatteellinen, mutta koska en pidä sodan uhkaa välittömänä, en usko että niitä miinoja oltaisiin käytännössä koskaan (lähiaikoina) asentamassa rajalle. Rauhantyötä voidaan tehdä uskottavammin Ottawan sopimuksessa pysymällä. En myöskään ole aivan vakuuttunut miinojen tehokkuudesta mahdollisen sodan estäjinä tai sellaisen alkaessa sodan lopputuloksen muuttajina. Yksi pala kokonaisuutta joo, mutta tarvitaanko tätä palaa?

Samaan aikaan arvelen että suomalaisten enemmistö haluaa aseistautua päästä varpaisiin, eikä aseiden haittavaikutuksilla siviiliväestölle tai raivaamisen hinnalla ole innokkaimmille isänmaan puolustajille juuri merkitystä. Tämä kysymys on juurikin sellainen, että kaikkia ei voi miellyttää.

Aion kuunnella mitä Atte Harjanteen ja Pekka Haaviston kaltaiset maanpuolustuksesta, kriisinhallinnasta ja rauhantyöstä tietävät henkilöt sanovat tästä aiheesta. Puoluehallituksen ilmaisemalle varaukselle on varmasti perusteensa.


### 8. Ikäsyrjin­tään puuttuminen yhteiskun­nas­samme

Esityksen mukaan.

### 9. Digitaalinen paperittomuus

Tärkeä asia, voisi nostaa tavoiteohjelmaan. Esityksen mukaan.

### 10. Vihreiden tulee edistää nopeutettua menettelyä pysyvään oleskelu­lupaan

Esityksen mukaan.

### 11. Kielletään tiktok

Otsikostaan huolimatta ok. Algoritmien avoimuus tuskin koskaan toteutuu, koska ne ovat teknologiayritysten arvokkainta omaisuutta (heti käyttäjädatan jälkeen). Esityksen mukaan.

### 12. Valtakun­nal­listen vaalien jälkeisestä päivästä lakisää­teinen vapaapäivä

Olisin valmis hyväksymään. Demokraattinen työ on myös työtä, ja sitä tehdään usein palkatta ja vapaaehtoispohjalta. Työntekijällä on oikeus lepoon — ja juhlaan. En usko että tämä laskisi äänestysaktiivisuutta.

### 13. Eduskunnan "joululahjarahojen" jakamisen lopettaminen

Äänestäisin aloitteen hyväksymisen puolesta. Vaikka tämä on korruption muodoksi varsin avoin, eduskunnassa ei pitäisi olla tarvetta tämän kaltaiselle 'osallistavalle budjetoinnille'.

## Järjestölliset aloitteet

### 14. Linjapaperi ilmastopakolaisuudesta

On varsin tyypillistä että annetaan puoluevaltuuston päättää, mitä papereita he haluavat tehdä. Arvostan silti että näitä ideoita tuodaan puoluekokouksessa esille.

Erityisesti ilmastopakolaisuus on mielestäni sellainen aihe, johon voidaan tarttua vain liian aikaisin, tai liian myöhään. En ole kateellinen puoluevaltuustolle heidän priorisointitehtävästään. Vaihtoehtoisesti puoluekokous voisi sanella että tästä tehdään nyt paperi ja sillä selvä; Onkohan niin koskaan tehty?

### 15. Pysyvän tulevaisuus- ja teknologiatyöryhmän perustaminen

Esityksen mukaan.

### 16. Vihreät vahvemmin Kela-asian­tun­te­vaksi puolueeksi

Esityksen mukaan.

### 17. Kehitetään puolueen sisäistä yhteistyötä

Puoluehallituksen päätösesitys antaa vapaat kädet tehdä vapaaehtoispohjalta mitä halutaan ja parhaaksi nähdään. Tällaisen semi-pysyvän yhteistyö- ja tiedotusrakenteen luominen voi olla ylhäältäpäin määräten melko vaikeaa. Ehkä se silti olisi vaivan arvoista.

Vähintäänkin yhteinen postilista voisi olla paikallaan; riittävän kevyt rakenne, mutta palvelisi tiedon levittämisen ja saamisen tarvetta. Pitäisi olla myös mahdollista kutsua koolle nämä aloitteessa mainitut eri tasojen johtajat, vaikka vain pari kertaa vuodessa.

### 18. Puoluekokous joka toinen vuosi 

Tämä on järjestöllisistä aloitteista kaikkein mausteisin. Vaihtoehtona tälle olisi voinut olla aloite "puoluekokouksia järjestettävä kaksi kertaa vuodessa."

Yksi seuraus, jota aloitteessa ei ole mainittu, on että jos kokouksia on puolet vähemmän, silloin myös kokousedustajia on puolet vähemmän. Edustajan paikoista tulisi etenkin isoilla paikkakunnilla ja aktiivisissa yhdistyksissä nykyistä enemmän kilpailua. Tämä olisi johdonmukainen seuraus kokouksen painoarvon lisääntymiselle.

Kokousteknisesti tämä olisi varmasti toteutettavissa, ja säästäisi työntekijöiden aikaa ja siten myös rahaa. Puoluekokousten sijaan voitaisiin järjestää enemmän jäsenistölle tarpeellisia tapahtumia, kuten viihteellisempiä risteilyjä tai sitten koulutuksia ja seminaareja. Poliittisen keskustelun paikkana Discord ja muut sähköiset alustat korvaisivat puoluekokouksessa käytyä keskustelua. Tapahtumana puoluekokous on varsin raskas ja byrokraattinen, eli lähes mikä tahansa muu konsepti olisi kevyempi toteuttaa.

Näistä seikoista huolimatta minä silti pidän puoluekokouksista, eikä minua haittaa että niitä on joka vuosi. Tässä on kuitenkin puolueella tilaisuus kehittää toimintaansa sellaiseen suuntaan, joka inspiroisi osallistumaan myös muita kuin itseni kaltaisia ihmisiä. Kyse on lopulta siitä, minkälaista poliittista tapakulttuuria haluamme luoda. Haluammeko käyttää aikaamme puoluekokouksia järjestäen ja niihin osallistuen, vai olisiko muita tapoja, jotka paremmin palvelisivat puolueen kasvua?

Todennäköisesti kuitenkin äänestäisin jokavuotisen kokouksen puolesta. Onhan tämä "ketterää", kun voidaan joka vuosi keskustella ajankohtaisista politiikan asioista ja tehdä aloitteita puolueen kehittämiseksi.

Vaihtoehtoisesti säännön voisi kirjoittaa niin, että puoluekokous on järjestettävä enintään kahden vuoden välein, puoluehallituksen harkinnan mukaan.

### 19. Poliittisesta ohjelmasta puolueohjelma

Esityksen mukaan.

### 20. Pienten kuntien vihreiden järjestöjen tukeminen

Esityksen mukaan.

### 21. Vapaaeh­tois­työn työnohjaus osaksi Vihreiden vapaaeh­tois­työtä

Aloite ei mielestäni riittävän selkeästi kerro, mitä vapaaehtoistyön työnohjaus kaikkinensa sisältää. Jaksamisen teemoista kertominen ja kouluttaminen on varmasti tarpeen, mutta mielestäni puoluehallituksen vastaus ei riittävästi ota kantaa työnohjaukseen toimintatapana.

Työnohjaus voisi olla käytössä myös muiden kuin työntekijöiden ja puheenjohtajien kesken. Olisin kiinnostunut kuulemaan enemmän työnohjauksesta ja missä ja miten siitä voisi olla hyötyä. Vapaaehtoistyön kehittäminen on puolueen strategian kärkiteema, ja tässä on yksi harvoista aiheeseen liittyvistä aloitteista.

### 22. Opas ei suomea äidinkie­le­nään puhuvien vaalieh­dok­kaiden tukemisesta

Puoluehallituksen vastaus menee mielestäni hieman ohi aiheen. Kyse on oppaasta ehdokkaiden tukemiseen, ei oppaasta joka tukisi ehdokkaita. Oppaassa pitäisi siis lukea miten järjestöt voivat omalla toiminnallaan helpottaa ei-suomenkielisten ehdokkaiden ehdokkaaksi-lähtemistä, kampanjointia ja järjestössä toimimista.

Tietenkin monet näistä toimenpiteistä liittyisivät materiaalien kääntämiseen tai spesifin ohjeistuksen laatimiseen näille ehdokkaille, mutta kyse on myös siitä, miten kieli huomioidaan kattokampanjan toteutuksessa, koulutuksissa, keskusteluryhmissä, sosiaalisessa mediassa ja kaikissa paikoissa ja tilaisuuksissa joissa on mahdollista käydä poliittista keskustelua.

Tällainen auki-mietitty ohje tai kielistrategia palvelisi ei vain ei-suomenkielisiä ehdokkaita, vaan kaikkia puoluetoimijoita jotka ovat kiinnostuneita näiden kielivähemmistöjen mukaan saamisesta. Toivon että tämä puoluehallituksen vastausta laajempi näkökulma otetaan huomioon kun ohjeita päivitetään.

### 23. Ikäänty­neiden osallis­tu­minen Vihreän liiton työryhmä­val­mis­teluun

Esityksen mukaan.

### 24. Keskitetyn sähköisen allekir­joi­tus­pal­velun hankinta puolueen yhdistysten käyttöön

En tunne näitä allekirjoituspalveluita, mutta esittäisin niiden toimittajille toiveen että kehittäisivät palveluaan niin, että he voisivat tarjota yhteistä lisenssiä jota voitaisiin käyttää koko puolueen laajuisesti kaikissa yhdistyksissä. Tämä vaikuttaa tekniseltä ongelmalta, johon olisi löydettävissä teknisiä (ja neuvoteltavissa olevia sopimusteknisiä) ratkaisuja. Mutta ohjeiden päivittäminen esityksen mukaisesti on varmaan hyvä ensiapu aloitteessa kuvattuun ongelmaan.

### 25. Neurokir­jolla olevat huomioi­tava Vihreiden toiminnassa

Varsin hyvä aloite, joka on syytä huomioida yhdistyksissä ja niiden tapahtumissa.
Esityksen mukaan.

### 26. Vihreiden tilaisuuk­siin vain vegaanisia tarjottavia
Esityksen mukaan.