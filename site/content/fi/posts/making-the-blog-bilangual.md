+++
title = 'Kaksikielinen blogi'
subtitle = ''
summary = 'Teknisesti toteutettavissa, mutta käännöstyö vaatii aikaa.'
tags = ['dev-diary']
date = 2024-04-16T12:18:51+02:00
draft = false
+++

## Miksi
Olen tottunut kirjoittamaan englanniksi. Tarkastan usein sanojen käännöksiä, molempiin suuntiin. Englanninkielinen blogi voisi teoriassa saavuttaa laajemman lukijakunnan, jos joskus mainostaisin tätä blogia jossakin. Pidän englantia ilmaisuvoimaisempana kielenä kuin suomea. Tämä näkyy esimerkiksi lainasanojen kohdalla. Synonyymejä ja vaihtoehtoisia ilmaisuja on enemmän. Tyylin puolesta huomaan että suomenkielen tyylini on erilaista, tulee käytettyä puhekielisiä rakenteita enemmän kuin englanniksi kirjoittaessa.

Sitten mä mietin läheisiä ihmisiä, joista osa ei lue englantia yhtä jouhevasti, ei ainakaan yhtä nopeasti kuin lukevat omaa äidinkieltään. Haluaisin että hekin pystyisivät blogia lukemaan. Osa aiheista mistä haluan kirjoittaa koskee pelkästään suomalaisia ilmiöitä, niistä kirjoittaminen englanniksi tuntuisi hieman turhalta. Pitää niin sanotusti tuntea yleisönsä, ja ottaa heidät huomioon.

&nbsp;

## Miten
Teknisesti kaksikielisyyden toteuttaminen valitsemallani blogialustalla oli melko simppeliä. Kaikkia kustomointeja en jaksa hioa loppuun asti. En esimerkiksi keksinyt sopivaa käännöstä sanoille "About" ja "Tags". Olkoon.

Ja sitten se isoin ongelma, ajankäyttö. Yhden blogitekstin kirjoittamiseen voi mennä tunti aikaa. Riippuu miten kauan sitä haluaa hioa tai tehdä tutkimustyötä. Sitten kun on valmis teksti, miten kauan menee käännöksen tekemiseen? Käännöstyökalut on nykyään ihan hyvin toimivia. Voisin heittää tekstin Google Translateen ja jatkaa siitä pienillä korjauksilla. Tai sitten voisin kieltäytyä näistä työkaluista ja "kääntää", käytännössä kirjoittaa tekstin uudelleen englanniksi. Siihen voi mennä huonossa lykyssä toinen tunti.

Ja mun pitää kellottaa itseni, tuntuu että aika-arviot heittää nyt aika pahasti.