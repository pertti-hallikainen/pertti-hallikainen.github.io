---
title: Ohje
# subtitle:
comments: false
translationKey: 'puoluekokousaloitteet-ohje'
---

## Tietolähteet
- [https://www.vihreat.fi/puoluekokousaloitteet/](https://www.vihreat.fi/puoluekokousaloitteet/)
- [Pöytäkirjat Google Drive](https://drive.google.com/drive/folders/1LyQN8sOBGOZaCO5Oep7FHpxN48V-qu8u)


Jos haluat tehdä jotain omaa analyysia: [aloitteet.json](/data/aloitteet.json)

Hakutuloksessa esiintyvien aloitteiden perässä olevaan vuosilukuun on piilotettu linkki, joka vie kyseisen vuoden pöytäkirjaan.

## Hakuehdot
- rajaus vuoden perusteella
- rajaus aloitetta kuvaavan aihesanan perusteella
- jako poliittisiin ja järjestöllisiin aloitteisiin
- rajaus puoluekokouksen tekemän päätöksen perusteella

## Aihesanat
Aihesanat on lisätty jokaiseen aloitteeseen käsityönä, merkinnöissä voi siksi olla virheitä ja puutteita. Aihesanat on yritetty keksiä riittävän laajoiksi ja samalla riittävän spesifeiksi. Esimerkiksi 'vähemmistöt' sisältää kaikki vähemmistöt, sen sijaan että olisi oma luokka erikseen jokaiselle vähemmistölle.

Rajaus aihesanan perusteella on hyödyllinen vain jos lähestulkoon kaikki kategoriaan kuuluvat aloitteet on merkattu kuulumaan siihen. Jos joku on jäänyt merkkaamatta, ja joku ei löydä jotain aloitetta niin kuin odottaa saattaisi, koko työkalu menettää hieman arvoaan. Siksi olisi tärkeä että aihesanoissa havaituista puutteista välittyisi viesti työkalun kehittäjälle.

Esimerkiksi 'sosiaalinen oikeudenmukaisuus' on sellainen vihreää politiikkaa läpileikkaava ajatus, jota ei nyt ole erikseen nostettu hakuehdoksi. Se löytyy toki suuresta osasta aloitteita, mutta olisi vaikea tehdä lajittelua tällaisen hyvin laajan ja moniselitteisen kategorian pohjalta.

### Tiukka rajaus
Normaalisti haku rajaa näkyviin aloitteet, joissa on jokin valituista aihesanoista. Tällöin jos valittuna on vain yksi aihesana, näkyviin tulevat kaikki aloitteet, joissa on tuo kyseinen aihesana.

Kun 'Tiukka rajaus' on valittuna, näkyviin tulee vain ne aloitteet, joiden kaikki aihesanat on valittuna. Kun yhden aihesanan poistaa valinnasta, kaikki ne aloitteet joilla on kyseinen aihesana katoavat listauksesta.

## Päätökset
Puoluekokous päättää aina jotain. Selkeitä tapauksia ovat aloitteen hyväksyminen ja hylkääminen. Kompromissiesitykset ovat joko enemmän tai vähemmän alkuperäisen aloitteen mukaisia. Olen yrittänyt lajitella päätöstekstien sisältämän kielen perusteella, mutta tämä lajittelu osoittautui vaikeaksi ja on siten pääosin mielivaltaista ja epäonnistunutta. Ehkä riittää, että selkeästi hyväksytyt ja hylätyt aloitteet erottuvat muunlaisista päätöksistä.

Keksimieni kategorioiden epäselvyyden paljastaa, jos yrittää tarkasti määritellä onko aloite hyväksytty muutettuna vai "kehoittaako" puoluekokous vain toimintaan. Joissain aloitteissa ei muuta pyydettykään, että puoluekokous kehoittamalla edistäisi aloitteen tavoitteita. Olen melko nopeasti lajitellut nämä, jos päätöstekstissä käytetään sanoja "tukee", "kehottaa", "kannustaa" tai "edellyttää", olen laittanut päätöksestä merkinnän "5 - Puoluekokous tukee, kehottaa ja kannustaa".

Jonkin verran tässä on myös aloitteen hengen tulkintaa, jos päätös sisältää jonkun selkeän linjanvedon, se on todennäköisemmin laitettu luokkaan "2 - hyväksytty osittain tai muuteltuna". Olen myös vähän yrittänyt arvioida onko päätös aloitteen suuntainen vai vain osittain samaa mieltä.

Jos päätös on muotoa "ei anna aihetta toimenpiteisiin", se on laitettu joko kategoriaan "4 - Aloite on jo toteutettu" tai "6 - Aloite on hylätty (koska pidämme nykytilaa sopivana emmekä kannata ehdotettua muutosta)".

Päätöksiä voi tarkastella helpoiten värin perusteella: vihreä - tavalla tai toisella hyväksytty, punainen - hylätty, sininen - annettu eteenpäin jatkokäsittelyä varten tai ei toimenpiteitä.

Koska vanhoista puoluekokouksista ei ole julkaistu pöytäkirjoja, joihin olisi kirjattu ylös kokouksessa tehdyt päätökset, näissä aloitteissa on laidastaan merkintä "tieto puuttuu".

## Toteutuminen
Tieto siitä, onko puoluekokouksen tekemää päätöstä lähdetty toteuttamaan, tai missä vaiheessa toteutus on, vaatisi syvällistä perehtymistä puolueen toimintaan. Moni asia on varmaan "otettu huomioon", mutta sen jälkeen saatettu jättää odottamaan varsinaista toteutusta tai oikeaa vaikuttamisen paikkaa. Vuosien varrella puoluehallituksen ja valtuuskunnan kokoonpano on vaihtunut useasti, jolloin on epäselvää koskeeko puoluekokouksen antama vanha "kehoitus" myös näiden toimielinten uusia jäseniä. Vanhoihin, jo käsiteltyihin asioihin on varmasti mahdollista palata uudemman kerran, niin kuin esimerkiksi kahden puheenjohtajan malliin siirtymisessä on tehty useasti.

Tällainen toteutuma-tieto olisi hyödyllinen tieto sen arvioimiseen, miten vihreä politiikka on puoluekokousaloitteiden myötä edistynyt.


## Muut päätösasiat
Aloitteiden lisäksi puoluekokouksessa käsitellään sääntömuutoksia ja tehdään henkilövalintoja. Miten näitä päätöksiä ja tätä historiaa voisi tuoda esille voi joku miettiä paremmalla ajalla. #resurssipula


## Termistöstä
Aiemmin 'poliittisena ohjelmana' tunnettu paperi on nykyään '(poliittinen) tavoiteohjelma', eikä sitä pidä sotkea 'periaateohjelmaan'.

Jako poliittisiin ja järjestöllisiin aloitteisiin on tehty pöytäkirjojen jaottelun perusteella. Vanhoissa pöytäkirjoisssa ei ole tätä jaottelua, mutta olen tehnyt sen tähän hakuun jälkijättöisesti. Puoluetoimiston tai -hallituksen tekemä jako ei ole aivan täydellinen, sillä osassa järjestöllisistä aloitteista ehdotetaan uusien ohjelmien tekemistä, eli niiden olisi pitänyt kuulua poliittisten aloitteiden joukkoon (esim 24/2023 ja 25/2023).

## Tarkistettavat kategoriat
Nämä ovat kategorioita, jotka on lisätty aineiston läpikäymisen myöhäisessä vaiheessa. Osa alkupään, eli lähempänä nykyhetkeä olevista aloitteista voi hyvinkin kuulua näihin kategorioihin, mutta aineisto pitäisi käydä uudelleen läpi näitä silmälläpitäen.

- elinkeinopolitiikka
- kulutuspolitiikka
- työllisyys
- sektorin mukaan lajittelu
    - osassa jätetty tarkoituksella pois, esim 'rikoslaki' on jo sellaisenaan asia joka selkeästi kuuluu eduskunnalle.
- puolue ja muut puolueorganisaatioon kuuluvat luokat
    - Otin luokan "puolue" käyttöön kun päätöstekstissä velvoitettiin nimenomaan "puoluetta" tekemään jotakin (esim 2/2021).
- tavoiteohjelma ja periaateohjelma
- resurssipula
	- useaan puoluehallituksen antamaan vastaukseen sisältyy arvio kustannuksista ja vastaus, että tähän ei ole varaa. Voisi olla hyödyllistä merkitä nämä sinänsä kannatettavat aloitteet, joihin meillä ei ole varaa, jotta ne löytyisivät sitten kun meillä on enemmän resursseja käytettävissä.
	- esimerkiksi jäsenmaksurekisterin korvaaminen enemmän toimintoja sisältävällä jäsenrekisterillä (17/2013)

## Puuttuvat kategoriat
Asiasanoja, jotka on tunnistettu usein toistuviksi, joista voisi tehdä oman luokkansa.

- rakentaminen
- kaupunkipolitiikka ja maaseutupolitiikka
	- ks aluepolitiikka
- riskienhallinta
	- eläkerahastojen sijoitusriski kuuluu talouspolitiikkaan
	- ydinvoimaonnettomuuden riski kuuluu ympäristöpolitiikkaan
	- esim. ilmastonmuutoksen ja luontokadon riskit sisältyvät näihin luokkiin
- suo
	- on nyt kategorioissa metsä, vesi, energia ja luonnonsuojelu
- ilma
	- ilmanlaatu on mainittu esim liikenteeseen liittyvissä aloitteissa
- ennaltaehkäisy
	- esim maksuton ehkäisy nuorille
	- monesti esillä oleva tärkeä teema, joka joissain asioissa korostuu
- lähipalvelut
	- muutaman kerran mainittu, lähellä luokkaa aluepolitiikka
- omistajaohjaus
	- kuntien, valtion ja alueiden (konsernihallinto)
	- sisältyy talouspolitiikkaan
- tasa-arvo
	- tällä hetkellä käytössä luokat 'sukupuoli', 'vähemmistöt' ja 'yhdenvertaisuus'.
	- nämä eivät kuitenkaan kata kaikkia tekijöitä, miten ihmiset voivat kärsiä epätasa-arvosta, esimerkiksi osallistumisen mahdollisuuksien epätasa-arvo pitkästä matkasta tulevien ja lähellä asuvien välillä, mitä varten on käytössä matkantasausrahasto (15/2016).
- vapaaehtoistyö
	- koskee sekä poliittisia että järjestöllisiä aloitteita
	- joitain kertoja mainittu
	- sisältyy järjestökulttuuriin ja yhdistysdemokratiaan
	- ks kolmas sektori
- Opintokeskus Visio
	- Mainittu muutaman kerran koulutusten ja materiaalien toteuttajana
- Hallitusohjelma
	- Tavoiteohjelma toimii syötteenä hallitusneuvotteluihin, mutta toisinaan puoluekokous haluaa velvoittaa puoluehallituksen ottamaan jokin asia mukaan hallitusohjelmatavoitteiden valmisteluun. Esim 10/2022.


## Mitä luokkiin sisältyy

- eläinpolitiikka
	- sisältää metsästyksen
	- sisältää kalastuksen
	- sisältää porotalouden
	- sisältää kasvisruoan ja vegaanisuuden edistämisen
- ympäristöpolitiikka
	- sisältää rakennetun ympäristön ja rakentamisen
	- sisältää kaavoittamisen ja kaupunkipolitiikan
- sosiaaliturva
	- sisältää eläkejärjestelmän
- elinkeinopolitiikka
	- sisältää rakentamisen
	- sisältää porotalouden
	- sisältää ravintolat ja turismin
- maatalous
	- sisältää eläintuotannon (liha, maito, jne)
- kiertotalous
	- sisältää jätehuollon ja kierrättämisen
- liikenne
	- sisältää kaikki kulkumuodot
	- sisältää laajakaistayhteydet ja muun viestintäinfran
- energia
	- sisältää energiatehokkuuden ja energian säästön
	- sisältää lämmön
- päihdepolitiikka
	- sisältää alkoholipolitiikan
- terveydenhuolto
	- sisältää seksuaali- ja lisääntymisterveyden
	- sisältää saattohoidon
- sosiaalipalvelut
	- sisältää vanhusten hoivan
	- sisältää asumispalvelut
- perhe
	- sisältää etävanhemmuuden
	- sisältää yksinvanhemmuuden
- sukupuoli
	- sisältää tasa-arvon
	- sisältää naisten, miesten ja sukupuolivähemmistöjen spesifit asiat
- vähemmistöt
	- sisältää kaikki vähemmistöt (sukupuoli, seksuaali, etniset, uskonnolliset jne).
- koulutus
	- sisältää kaikki kouluasteet
- tiede
	- sisältää tutkimuksen
- demokratia
	- sisältää sananvapauden
- turvallisuus
	- sisältää väkivallan
- mittarit
	- sisältää vaikutusarvioinnit
- viestintä
	- sisältää avoimuuden
- kunnat ja hyvinvointialueet
	- lajiteltu nykyisen työnjaon mukaan. Vanhoissa aloitteissa puhutaan kunnista, mutta jos asia nykyisin kuuluu hyvinvointialueelle, käytetty sitä jakoa.
	- sisältää maakuntahallinnon
- puoluekokous
	- sisältää puoluekokouksen iltatyöryhmät ja muut kokouskäytännöt