---
title: Hei
# subtitle:
comments: false
translationKey: 'about'
---



![Ehdokaskuva](/img/ehdokaskuva-harmaa-sq.png)



## 
- Nimi on Pertti. Läheiset kutsuvat myös Pepeksi.
- Olen 34-vuotias ja asun Tampereella.
- Olen koulutukseltani fyysikko. Pärjäsin siinä ja halusin tietää miten maailma toimii. Tulin oppineeksi siitä aiheesta tarpeekseni.
- Olen tehnyt töitä sovellusasiantuntijana, tosin juuri nyt olen työtön.
- Vapaa-ajallani minulla oli tapana pelata videopelejä, mutta nyt on ollut aika paljon muuta tekemistä. Käyn aina välillä tekemässä vapaaehtoistyötä SPR:n kielikahviloissa ja suomen kielen opetuksessa.
- Olen laajasti kiinnostunut filosofiasta, politiikasta, videopeleistä jne.

## Työt ja opiskelut

- Vuosina 2009-2015 opiskelin fysiikkaa Jyväskylän yliopistossa. Sivuaineina opiskelin matematiikkaa ja tietotekniikkaa. Valmistuin maisteriksi vuonna 2015. 
- Vuosina 2016-2022 olin töissä Helsingissä Tilastokeskuksella sovellusasiantuntijana. Ohjelmoin esimerkiksi yritysrekisteriä ja luokituseditoria.
- Olen ollut työtön vuodesta 2022 lähtien. Olen yrittänyt viettää enemmän aikaa minulle rakkaiden läheisten kanssa. Olen myös työstänyt erästä kirjoitusprojektia ja muutamaa peli-ideaa.



## Politiikka

Olen ollut Vihreiden jäsen vuodesta 2011 lähtien. Vuonna 2012 olin ehdolla kunnallisvaaleissa Jyväskylässä, sain 14 ääntä. Helsingissä asuessani en juurikaan osallistunut politiikkaan. Palkkatyössä jaksoin ja viihdyin kunnes en enää jaksanut. Vuonna 2025 olin ehdolla kuntavaaleissa Tampereen vihreiden listalla ja sain 17 ääntä.

Olen poliittisilta näkemyksiltäni vasemmalle kallellaan. Haluan että teemme siirtymän fossiilitaloudesta kohti kestävämpää, tehokkaammin luonnonvaroja käyttävää yhteiskuntaa, joka pyörii puhtaalla, uusiutuvalla energialla. 

Tamperetta kehutaan Suomen parhaaksi kaupungiksi, ja minun on vaikea olla asiasta eri mieltä. Tänne ovat tervetulleita kaikki, myös pakolaiset ja maahanmuuttajat, ja pidämme yhdessä huolta että kaupunki on kaikille turvallinen. Kaupungin kasvaessa myös tarve sen tuottamille palveluille kasvaa. Palveluiden laadun ja saatavuuden turvaaminen on uuden kaupunginvaltuuston tärkein tehtävä.

Aion koota blogiini nostoja paikallispolitiikasta ja joitain havaintoja maailman menosta laajemmalla putkella.

---

- [Kirjahylly](/fi/page/olipa-kerran/)