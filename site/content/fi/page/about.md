---
title: Hei
# subtitle:
comments: false
translationKey: 'about'
---



![Ehdokaskuva](/img/ehdokaskuva-harmaa-sq.png)



## 



- Nimi on Pertti. Läheiset kutsuvat myös Pepeksi.
- Olen 34-vuotias ja asun Tampereella.
- Olen koulutukseltani fyysikko. Pärjäsin siinä ja halusin tietää miten maailma toimii. Lempparifyysikkoni on Richard Feynman. Tietenkin on.
- Olen tehnyt töitä sovellusasiantuntijana, tosin juuri nyt olen työtön.
- Vapaa-ajallani pelaan videopelejä, tosin nyt vaalien alla on ollut paljon muuta tekemistä. Teen myös vapaaehtoistyötä SPR:n kielikahviloissa ja suomen kielen opetuksessa.
- Olen laajasti kiinnostunut filosofiasta, yhteiskuntatieteistä, historiasta jne.

## Työt ja opiskelut

- Vuosina 2009-2015 opiskelin fysiikkaa Jyväskylän yliopistossa. Sivuaineina opiskelin matematiikkaa ja tietotekniikkaa. Valmistuin filosofian maisteriksi vuonna 2015. 
- Vuosina 2016-2022 olin töissä Helsingissä Tilastokeskuksella sovellusasiantuntijana. Ohjelmoin esimerkiksi yritysrekisteriä.
- Olen ollut työtön vuodesta 2022 lähtien. Minulle on ollut tärkeä laittaa oma terveyteni etusijalle ja viettää enemmän aikaa minulle rakkaiden läheisten kanssa. Olen työstänyt yhtä kirjoitusprojektia ja muutamaa peli-ideaa.



## Politiikka

Olen ollut Vihreiden jäsen vuodesta 2011 lähtien. Vuonna 2012 olin ehdolla kunnallisvaaleissa Jyväskylässä, sain 14 ääntä. Helsingissä asuessani en osallistunut politiikkaan. Pysyin Helsingissä omalla mukavuusalueellani enkä tehnyt juuri mitään löytääkseni itselleni omaa yhteisöä. Palkkatyössä jaksoin kunnes en enää jaksanut, viihdyin kunnes en enää viihtynyt. Sairasloma ja työttömyys ovat sallineet minun pitää paremmin huolta itsestäni ja nyt vuonna 2025 olen ehdolla kuntavaaleissa Tampereen vihreiden listalla.

Olen poliittisilta näkemyksiltäni vasemmalle kallellaan. Haluan että teemme siirtymän fossiilitaloudesta kohti kestävämpää, tehokkaammin luonnonvaroja käyttävää yhteiskuntaa, joka pyörii puhtaalla, uusiutuvalla energialla. 

Tampere vaikuttaa ensisilmäykseltä aivan tavalliselta suomalaiselta kaupugilta. Tänne ovat tervetulleita kaikki, myös pakolaiset ja maahanmuuttajat, ja pidämme yhdessä huolta että kaupunki on kaikille turvallinen. Kaupungin asukasluvun kasvu tulee jatkumaan. Palveluiden laadun ja saatavuuden turvaaminen tulee olemaan uuden kaupunginvaltuuston tärkein tehtävä.

Aion koota blogiini nostoja paikallispolitiikasta ja joitain havaintoja maailman menosta laajemmalla putkella. Kirjoittaminen on tavoitteellista.

---

- [Threads.net/@prtthllknn](https://www.threads.net/@prtthllknn)
- [Kirjahylly](/fi/page/res/olipa-kerran/)